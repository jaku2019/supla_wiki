---
layout: default
title: Moja Supla
nav_order: 2
---

W sekcji Moja Supla wyświetlają się wszystkie urządzenia przypisane do konta Supla (urządzenie może być przypisane do jednego konta jednocześnie).

## Rejestracja urządzeń

Urządzenie można dodać do konta Supla na dwa sposoby: manualnie lub za pomocą kreatora w aplikacji mobilnej SUPLA. W przypadku tego pierwszego należy

1. Włączyć rejestrację urządzeń

2. Uzupełnić dane na urządzeniu, które ma zostać dodane (adres serwera i inne potrzebne informacje można wyświetlić klikając logo Supla w lewym górnym rogu)

3. Uruchomić ponownie urządzenie

4. Wyłączyć rejestrację po pojawieniu się nowego urządzenia w sekcji Moja Supla.

W przypadku niewyłączenia rejestracji urządzeń, dezaktywuje się ona automatycznie po upływie 24 godzin od momentu włączenia. 

Metoda wprowadzania danych może różnić się w zależności od urządzenia, jednak zazwyczaj ogranicza się do edycji kilku linijek kodu lub przełączenia sprzętu w tryb konfiguracyjny i uzupełnienia odpowiednich pól.

## Zmiana ustawień wewnętrznych urządzenia \[dotyczy sprzętu “DIY”]

Jeśli po rejestracji urządzenia w Cloudzie zmieniona została liczba kanałów urządzenia (np. zmniejszono liczbę dostępnych przekaźników w GUI Genericu) konieczne jest ponowne zarejestrowanie modułu:

1. Po dokonaniu zmian uruchomić ponownie urządzenie

2. Usunąć wybrane urządzenie z Clouda

3. Włączyć rejestrację urządzeń

4. Wyłączyć rejestrację po pojawieniu się nowego urządzenia w sekcji Moja Supla.

Ponowna rejestracja wiąże się z utratą zapisanych w Cloudzie danych (m.in. nazw kanałów, ikon czy przypisanych harmonogramów).
