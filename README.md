Wprowadzenie

Supla to polski system automatyki budynkowej popularnie zwanej “smart home”. Rozwijany na zasadzie open-source (otwartych źródeł dostępnych na Githubie) zyskał wielu entuzjastów gromadzących się na forum.supla.org.

[zdjęcie]

Elementem centralnym całego systemu jest chmura Supla Cloud dostępna pod adresem cloud.supla.org. Istnieje również opcja zainstalowania własnej instancji serwera Supli.

Aby zacząć przygodę z Suplą, należy założyć darmowe konto na cloud.supla.org. Następnym krokiem jest dodanie urządzenia mobilnego, za pomocą którego można zdalnie sterować podłączonymi urządzeniami. W tym celu przechodzimy do zakładki Smartfony. Upewniwszy się, że rejestracja urządzeń jest aktywna, uruchamiamy telefon i pobieramy aplikację SUPLA. Uzupełniamy odpowiednie dane i klikamy OK. Nowo dodane urządzenie powinno pojawić się na liście zarejestrowanych aplikacji klienckich w Cloudzie. Z poziomu aplikacji można nie tylko sterować urządzeniami podłączonymi do Clouda, ale też dodawać nowe urządzenia do konta Supla Cloud, zmieniać nazwy kanałów, lokalizacji i wiele więcej. 

Temat aplikacji został szerzej poruszony w odpowiednim dziale strony.

W dalszej części tekstu zostały omówione poszczególne funkcje Supla Cloud.
